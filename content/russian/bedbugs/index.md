---
title: "Blaktis"
meta_title: "blaktis"
description: "this is meta description"
image: "/images/avatar.png"
draft: false
---
Gultas blakts ir asinsblakšu dzimtas ektoparazīts, kas pamatā barojas ar cilvēka asinīm. Gultas blaktis ir mazi, sarkanbrūni kukaiņi, tās ķermenis ir plakans, forma ovāla.

Dzīvo sava upura tuvumā, piemēram, gultās, matračos, mīkstajās mēbelēs, sienas spraugās. Ļoti bieži šo kaitēkļu invāzija norisinās atklātās vietās: zem tapetēm, aiz gleznām, aiz spoguļiem, zem grīdas, paklājos. Galvenie patvēruma nosacījumi ir tumsa, izolācija un drošība.

Blaktis ir aktīvas pārsvarā naktīs. Tās kodumi rada ādas kairinājumu un var izraisīt alerģiskas reakcijas. Kukaiņa siekalām ir pretsāpju iedarbība, tādēļ cilvēks košanas brīdi nejūt. Cilvēkiem var būt dažādas reakcijas uz blakšu kodumiem. Dažiem nav novērojama nekāda reakcija, citi cilvēki ir īpaši jutīgi un alerģiski.

Visbiežāk blaktis var sastapt vietās, kur pulcējas daudz cilvēku: jauniešu kopmītnēs, viesnīcās, viesu mājās, restorānos, kuģos, vilcienos un lidmašīnās. Gultas blaktis ir sastopamas visā pasaulē un bieži tās var atvest mājās no ceļojumiem.

Nepiemēroti dzīves apstākļi gultas blaktīm

Gultas blaktis, savstarpēji komunicējot, izdala feromonus, tādējādi nododot informāciju par olu dēšanas, barošanās un pārošanās vietām. Gultas blakts ir aktīva pie noteiktas gaisa temperatūras. Kad temperatūra ir zemāka par 16,1 °C pieaugušie īpatņi ieslīgst hibernācijas miegā. Spēj izdzīvot 5 dienas pie −10 °C temperatūras. Aukstums ir viens no veidiem, kā gultas blaktis iznīcināt. Pie −12 °C trīs dienu laikā izmirst 95% no visām telpā esošajām blaktīm. Gultas blakts ir ļoti izturīga pret karstumu un sausu gaisu. Tā spēj izdzīvot 35—40 °C temperatūrā, taču zaudējot vienu trešdaļu ķermeņa masas. Tomēr nimfas ir mazāk izturīgas pret sausumu kā pieaugušie īpatņi. Nāves punkts augstā temperatūrā ir 45 °C, 46 °C temperatūrā 7 minūšu laikā nomirst visi īpatņi (gan pieaugušie, gan nimfas).

Invāzijas iemesli

Gultas blakšu invāzija jaunās vietās var rasties dažādos veidos. Cilvēks no blakšu pārņemtām vietām ar savām personīgajām mantām (drēbēm, somām) var pārnest gan pieaugušos īpatņus, gan nimfas. Var mājoklī ienest mēbeles un citus priekšmetus ar tajos dzīvojošām blaktīm. Daudzdzīvokļu namos gultas blakts var pārnākt no kaimiņu dzīvokļa, izmantojot dažādas spraugas un tuneļus (vēdināšanas sistēmas, elektrības vadu kanālus, telpu virs piekārtiem griestiem, utt.). Kukaiņus var atnest savvaļas dzīvnieki (sikspārņi un putni), bet mājdzīvnieki, piemēram, suņi un kaķi blaktis nepārnēsā, lai arī tos blaktis mēdz sakost. Pētījumos noskaidrojies, ka pietiek ar vienu apsēklotu mātīti, lai dažu nedēļu laikā rastos jauna blakšu invāzija.

Padomi cīņai ar gultas blaktīm

Nodrošinam blakšu iznīcināšanu. Visefektīvākais veids, kā atbrīvoties no gultas blaktīm, ir dažādu paņēmienu kombinācija. No mehāniskajiem paņēmieniem efektīvākie ir putekļsūcēja izmantošana, invāzijas vietas sildīšana un kaltēšana. Viena stunda virs 45 °C vai divas stundas zem −17 °C nogalina visas blaktis. Apģērbu un gultas veļu ieteicams izkarsēt drēbju žāvētājā vai apstrādāt ar tvaikiem. Blakšu badināšana nav efektīvs paņēmiens, jo blaktis bez ēšanas spēj izdzīvot ļoti ilgi. Gultas blaktis ir grūti novērst, ja blaktis iemitinājušās, vislabāk būtu uzaicināt speciālos kaitēkļu apkarotājus. Dažkārt liekas, ka izdevīgāk ir nopirkt veikalā piedāvātās indes, bet tās nedos vēlamo efektu- gultas blaktis uz indes darbības laiku paslēpsies gultu šuvēs un spraugās gar sienām un grīdām un kad indes iedarbība būs beigusies ar jaunu sparu meklēs barības ieguves vietas. Gultas blaktis ir izturīgas pret daudzām indēm, tāpēc nepieciešams pielietot profesionālos līdzekļus, kurus veikalos nepārdod.

Pirms brauc speciālists – sagatavojies:

noņem visu gultasveļu un uzreiz ieliec veļasmašīnā mazgāšanai vismaz 60℃.
pārbaudi gultas matraci un rāmi, ar putekļsūcēju rūpīgi izsūc visas spraudziņas.
Izmazgā aizkarus.
Izkrāmē drēbju skapi, rūpīgi pārbaudi un iztīri ar putekļsūcēju un mitru lupatu. Izmazgā visas drēbes.
Iztīri telpu – atbīdi mēbeles no sienām un notīri gan sienu, gan mēbeļu aizmuguri. Pēc tam sakop grīdu, grīdlīstes, lampas, slēdžus. Tāpat rīkojies arī pārējās telpās.

SIA Sirsenis piedāvā termoapstrādi pret blaktīm – drošs un efektīvs risinājums!

Kad mājoklī ir parādījušās gultas blaktis, svarīgi rīkoties ātri un izvēlēties visefektīvāko metodi to iznīcināšanai. SIA Sirsenis piedāvā termoapstrādi – mūsdienīgu un ekoloģisku risinājumu, kas iznīcina blaktis visos to dzīves posmos, tostarp oliņas.
Kas ir termoapstrāde?

Termoapstrāde ir blakšu iznīcināšanas metode, kurā telpā tiek mākslīgi paaugstināta temperatūra, lai radītu apstākļus, kuros blaktis un to oliņas nevar izdzīvot.

Kā tas notiek?
Ar speciāla aprīkojuma palīdzību telpā tiek uzsildīts gaiss, līdz temperatūra sasniedz 60 °C. Šī temperatūra tiek uzturēta un kontrolēta, lai nodrošinātu kaitēkļu pilnīgu iznīcināšanu. Blaktis, tostarp to oliņas, iet bojā, ja temperatūra telpā ir vismaz 54 °C un saglabājas 90 minūtes vai ilgāk.
Kāpēc tas ir efektīvi?
Termoapstrāde iznīcina blaktis neatkarīgi no to attīstības stadijas – pieaugušos, nimfas un oliņas, kas bieži vien ir visgrūtāk iznīcināmās.

Kādas ir termoapstrādes priekšrocības?

Ekoloģiska un droša metode – Nav nepieciešams izmantot ķīmiskos līdzekļus, kas ir īpaši svarīgi mājās ar bērniem un mājdzīvniekiem.
Nav nepieciešams novākt mantas – Visa procedūra tiek veikta, neskarot jūsu mēbeles, bagāžu vai citas mantas.
Piemērota dažādiem objektiem – Termoapstrādi var pielietot gan atsevišķiem priekšmetiem (mēbelēm, bagāžai), izmantojot termotelti, gan arī pilnai telpai – istabai vai ofisam.
Efektīva pret visām stadijām – Pretēji ķīmiskajai apstrādei, termoapstrāde iznīcina arī oliņas, nodrošinot pilnīgu blakšu iznīcināšanu.